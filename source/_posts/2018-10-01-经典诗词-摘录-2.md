---
layout: original
title: "经典诗词摘录·其二"
date: 2018-10-01 10:00:00 +0800 
categories: 经典诗词
tags: [摘录, 诗词, 李白, 杜甫]
---
中国古诗词摘录。

<!-- more -->

高中毕业后就没怎么看过诗词了。现在回想起来，高中生涯大多数知识已经忘记，给人感触最多的大概就是诗词了吧。
大四生活闲暇，终于有机会看一看之前买的诗集文选了。

### 李白
#### 夜宿山寺

    危楼高百尺，手可摘星辰
    不敢高声语，恐惊天上人

#### 宣州谢朓楼饯别校书叔云

    弃我去者，昨日之日不可留；
    乱我心者，今日之日多烦忧。
    长风万里送秋雁，对此可以酣高楼。
    蓬莱文章建安骨，中间小谢又清发。
    俱怀逸兴壮思飞，欲上青天览明月。
    抽刀断水水更流，举杯消愁愁更愁。
    人生在世不称意，明朝散发弄扁舟。

#### 临终歌
> 李白赋临终歌而卒

    大鹏飞兮振八裔，中天摧兮力不济
    馀风激兮万世，游扶桑兮挂石袂
    后人得之传此，仲尼亡兮谁为出涕

#### 燕昭延郭隗

    燕昭延郭隗，遂筑黄金台
    剧辛方赵至，邹衍复齐来
    奈何青云士，弃我如尘埃
    珠玉买歌笑，糟糠养贤才
    方知黄鹄举，千里独徘徊

#### 赠孟浩然

    吾爱孟夫子，风流天下闻
    红颜弃轩冕，白首卧松云
    醉月频中圣，迷花不事君
    高山安可仰，徒此揖清芬

#### 劳劳亭

    天下伤心处，劳劳送客亭
    春风知别苦，不遣柳条青

#### 上李邕

    大鹏一日同风起，扶摇直上九万里
    假令风歇时下来，犹能簸却沧溟水
    时人见我恒殊调，见余大言皆冷笑
    宣父犹能畏后生，丈夫未可轻年少

> 恒殊调： 不同常人的言论<br/>
> 宣父： 孔子

#### 秋浦歌

    白发三千丈，缘愁似个长
    不知明镜里，何处得秋霜

#### 客中作

    兰陵美酒郁金香，玉碗盛来琥珀光
    但使主人能醉客，不知何处是他乡

#### 春思

    燕草如碧丝，秦桑低绿枝
    当君怀归日，是妾断肠时
    春风不相识，何事入罗帏？

#### 长门怨

    天回北斗挂西楼，金屋无人萤火流
    月光欲到长门殿，别作深宫一段愁

### 杜甫

> 杜甫，字子美，号少陵野老，世称杜少陵、杜拾遗、杜工部。<br/>
> 自幼聪慧，十五岁时诗名已在洛阳城流传。<br/>
> 杜甫在洛阳遇李白，为李白所折服。<br/>
> 相比诗仙，吾更爱诗圣。

#### 春望

    国破山河在，城春草木深
    感时花溅泪，恨别鸟惊心
    烽火连三月，家书抵万金
    白头搔更短，浑欲不胜簪

 #### 对雪

    战哭多新鬼，愁吟独老翁
    乱云低薄暮，急雪舞回风
    瓢弃樽无绿，炉存火似红
    数州消息断，愁坐正书空

> 樽无绿： 酒樽里没有酒；<br/>
> 愁坐正书空：用典，极言忧愁无聊

#### 赠花卿

    锦城丝管日纷纷，半入江风半入云
    此曲只应天上有，人间能得几回闻？

#### 前出塞九首（其六）

    挽弓当挽强，用箭当用长
    射人先射马，擒贼先擒王
    杀人亦有限，列国自有疆
    苟能制侵陵，岂在多杀伤

#### 旅夜书怀

    细草微风岸，危樯独夜舟
    星垂平野阔，月涌大江流
    名岂文章著，官应老病休
    飘飘何所似？天地一沙鸥

#### 蜀相

    丞相祠堂何处寻，锦官城外柏森森
    映阶碧草自春色，隔叶黄鹂空好音
    三顾频烦天下计，两朝开济老臣心
    出师未捷身先死，长使英雄泪满襟

#### 绝句两首（其一）

    迟日江山丽，春风花草香
    泥融飞燕子，沙暖睡鸳鸯

#### 曲江二首（其一）

    一片华飞减却春，风飘万点正愁人
    且看欲尽花经眼，莫厌伤多酒入唇
    江上小堂巢翡翠，苑边高冢卧麒麟
    细推物理须行乐，何用浮名绊此身

#### 曲江二首（其二）

    朝回日日典春衣，每日江头尽醉归
    酒债寻常行处有，人生七十古来稀
    穿花蛱蝶深深见，点水蜻蜓款款飞
    传语风光共流转，暂时相赏莫相违

#### 戏为六绝句（其二）

    王杨卢骆当时体，轻薄为文硒未休
    尔曹身与名俱灭，不废江河万古流